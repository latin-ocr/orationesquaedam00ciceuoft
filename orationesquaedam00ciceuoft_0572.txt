530

M( TULLn c1cmz0N1s

LAELIUS

sm}
DE AMicrrlA

DIALOGUS.

AD T. POMPONIUM ATTICUM PRAEFATlo.

Ι. QUINTUS MUCIUS Augur multa narrare de C. Laelio,

socero suo, memoriter et jucunde solebat, nec dubitare illum in¹
omni sermone appellare sapientem. Ego autem a patre ita eram
deductus ad Seaevolam, sumpta virili toga, ut quoad possem

5 et liceret, a senis latere nunquam discederem, Itaque multa ab
eo prudenter disputata, multa etiam breviter et commode dic-
ta, memoriae mandabam; fierique studebam ejus prudentia
doctior. Quo mortuo, me ad pontificem Scaevolam contuli,
quem unum nostrae civitatis et ingenio et justitia praestantissi-
ιο mum audeo dicere. Sed de hoc alias: nuuc redeo ad Augu-
rem. Cum s‘aepe multa, tum memini, domi hemicyclio se-
dentem, ut solebat, cum et ego essem una, et pauci admodizm v
familiares, in eum sermonem illum incidere, qui tum fere omni-
bus eratin ore: meministi enim, Attice, et eo magis, quod Ρ.
15 Sulpicio utebare multum, cum is Tribunus-pl. capitali odio a
Q PompeiO, qui tum erat Consul, dissideret, quocum conjunc-
tissime et amantissime vixerat, quanta hominum esset vel admi-
ratio, vel querela. Itaque tum Scaevola, cum in eam ipsam men-
tionem incidisset, exposuit nobis sermonem Laelii de Amicitia
ρο habitum ab illo secum, et cum altero genero C. Fannio, Marci
filio, paucis diebus post mortem Africani. Ejus disputationis
sententias memoriae mandavi, quas hoc libro exposui meoa arbi-
tratu; quasi enim ipsos induxi loquentes, ne inquam, et in-
quit, slaepius interponerentur3 atque ut tanquam a praesentibus

. coram

